<!DOCTYPE html>
<html><!-- InstanceBegin template="/Templates/手机普通内页.dwt" codeOutsideHTMLIsLocked="false" --><head>
<meta charset="utf-8">
<meta name="viewport" content="width=device-width,initial-scale=1,minimum-scale=1,maximum-scale=1,user-scalable=no">
<!-- InstanceBeginEditable name="doctitle" -->
<title>老子道德经第十六章原文及译文-道德经学习网手机版</title>
<!-- InstanceEndEditable -->
<!--css begin-->
<link href="css/nei.css" rel="stylesheet" >
<!--css end-->
<!-- InstanceBeginEditable name="head" -->
<style type="text/css">
<!--
.STYLE6 {color: #2d87cc}
-->
</style>
<!-- InstanceEndEditable -->
<style type="text/css">
<!--
a:hover {
	color: #2d87cc;
	background:#ecf5ff
}
-->
</style>
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?f95a85dc39432ec5fa6fc13fb31a7772";
  var s = document.getElementsByTagName("script")[0];
  s.parentNode.insertBefore(hm, s);
})();
</script>
</head>
<body>
<!--wrapper begin-->
<div class="wrapper">
  <article class="article"><!-- InstanceBeginEditable name="EditRegion3" -->
    <div class="article_hd">
      <div class="toolbar_fixed">
        <div class="toolbar" style="display: block;">
          <ul>
            <li><a href="15.html" >上一章</a></li>
            <li><a href="yiwen/16.html">相关文章</a></li>
            <!--footer beigin-->
<li><a href="index-2.html">道德经首页</a></li>
            <li><a href="index-2.html#1">返回目录</a></li>
            <li><a href="17.html">下一章</a></li>
          </ul>
        </div>
      </div>
    </div>
    <!-- head end -->
    <div class="content fz28" id="J_content">
      <h1>老子道德经第十六章原文及译文</h1>
      <div id="J_article_con">
        <h4>[原文]</h4>
        <p>致虚极，守静笃①；万物并作②，吾以观复③。夫物芸芸④，各复归其根。归根⑤曰静，静曰⑥复命⑦。复命曰常⑧，知常曰明⑨。不知常，妄作凶。知常容⑩，容乃公，公乃全⑾，全乃天⑿，天乃道，道乃久，没身不殆。</p>        <br>
<h4>[译文]</h4>
        <p>尽力使心灵的虚寂达到极点，使生活清静坚守不变。万物都一齐蓬勃生长，我从而考察其往复的道理。那万物纷纷芸芸，各自返回它的本根。返回到它的本根就叫做清静，清静就叫做复归于生命。复归于生命就叫自然，认识了自然规律就叫做聪明，不认识自然规律的轻妄举止，往往会出乱子和灾凶。认识自然规律的人是无所不包的，无所不包就会坦然公正，公正就能周全，周全才能符合自然的“道”，符合自然的道才能长久，终身不会遭到危险。</p>        <br>
        <h4>[注释]</h4>
        <p>①致虚极，守静笃：虚和静都是形容人的心境是空明宁静状态，但由于外界的干扰、诱惑，人的私欲开始活动。因此心灵蔽塞不安，所以必须注意"致虚"和"守静"，以期恢复心灵的清明。极、笃，意为极度、顶点。</p>
        <p>②作：生长、发展、活动。</p>
        <p>③复：循环往复。</p>
        <p>④芸芸：茂盛、纷杂、繁多。</p>
        <p>⑤归根：根指道，归根即复归于道。</p>
        <p>⑥静曰：一本作"是谓"。</p>
        <p>⑦复命：复归本性，重新孕育新的生命。</p>
        <p>⑧常：指万物运动变化的永恒规律，即守常不变的规则。</p>
        <p>⑨明：明白、了解。</p>
        <p>⑩容：宽容、包容。</p>
        <p>⑾全：周到、周遍。</p>
        <p>⑿天：指自然的天，或为自然界的代称。</p>       <br>
        <h4>[延伸阅读1]王弼《道德经注》</h4>
        <p><span class="STYLE6">致虚极，守静笃。</span><br>
          言致虚物之极，笃守静物之真正也。<br>
           <p><span class="STYLE6">
            万物并作，</span><br>
          动作生长。<br>
           <p><span class="STYLE6">
            吾以观复。</span><br>
          以虚静观其反复。凡有起於虚，动起於静，故万物虽并动作，卒复归於虚静，是物之极笃也。<br>
           <p><span class="STYLE6">
            夫物芸芸，各复归其根。</span><br>
          各反其所始也。<p><span class="STYLE6">
            归根曰静，是谓复命，复命曰常，</span><br>归根则静，故曰静。静则复命，故曰复命也。复命则得性命之常，故曰常也。<br>
           <p><span class="STYLE6">
            知常曰明。不知常，妄作凶。</span><br>
          常之为物，不偏不彰，无皦昧之状，温凉之象，故曰知常曰明也。唯此复乃能包通万物，无所不容。失此以往，则邪入乎分，则物离其分，故曰不知常，则妄作凶也。<p><span class="STYLE6">
            知常容，</span><br>
          无所不包通也。<br>
           <p><span class="STYLE6">
            容乃公，</span><br>
          无所不包通，则乃至于荡然公平也。<br>
           <p><span class="STYLE6">
            公乃王，</span><br>
          荡然公平，则乃至于无所不周普也。<br>
           <p><span class="STYLE6">
            王乃天，</span><br>
          无所不周普，则乃至于同乎天也。<br>
           <p><span class="STYLE6">
            天乃道，</span><br>
          与天合德，体道大通，则乃至于极虚无也。<br>
           <p><span class="STYLE6">
            道乃久，</span><br>穷极虚无，得道之常，则乃至于不有极也。<p><span class="STYLE6">
            没身不殆。</span><br>无之为物，水火不能害，金石不能残。用之於心，则虎兕无所投其齿角，兵戈无所容其锋刃，何危殆之有乎？</p>        <br>
        <h4>[延伸阅读2]苏辙《老子解》</h4>
        <p><span class="STYLE6">致虛極，守靜篤。</span><br>
          致虛不極，則有未亡也。守靜不篤，則動未亡也。丘山雖去，而微塵未盡，未為極與篤也。蓋致虛存虛，猶未離有，守靜存靜，猶陷於動，而況其他乎？不極不篤，而責虛靜之用，難矣。</p>
        <p><span class="STYLE6">萬物並作，吾以觀其復。</span><br>
          極虛篤靜以觀萬物之變，然後不為變之所亂。知凡作之未有不復者也，苟吾方且與萬物皆作，則不足以知之矣。</p>
        <p><span class="STYLE6">夫物芸芸，各歸其根。</span><br>
          萬物皆作於性，皆復於性，譬如華葉之生於根而歸於根，濤瀾之生於水而歸於水耳。</p>
        <p><span class="STYLE6">歸根日靜，</span><br>苟未能自復於性，雖止動息念以求靜，非靜也。故惟歸根，然後為靜。　</p>
        <p><span class="STYLE6">靜曰復命，</span><br>
          命者，性之妙也。性猶可言，至於命則不可言矣。《易》曰：窮理盡性以至於命。聖人之學道，必始於窮理，中於盡性，終於復命。仁義禮樂，聖人之所以接物也，而仁義禮樂之用，必有所以然者。不知其所以然，徇其名而為之，世俗之士也。知其所以然而後行之，君子也。此之謂窮理。雖然盡心以窮理而後得之，不求則不得也。事物日構於前，必求而後能應，則其為力也勞，而為功也少。聖人外不為物所蔽，其性湛然，不勉而中，不思而得，物至而能應，此之謂盡性。雖然，此吾性也，猶有物我之辨焉，則幾於妄矣。君之命日命，天之命曰命，以性接物，而不知其為我，是以寄之命也。此之謂復命。</p>
        <p><span class="STYLE6">復命日常，</span><br>方其作也，雖天地山河之大，未有不變壞。不常者惟復於性，而後湛然常存矣。</p>
        <p><span class="STYLE6">知常日明。</span><br>
          不以復性為明，則皆世俗之智，雖自謂明，而非明也。</p>
        <p><span class="STYLE6">不知常，妄作凶。</span><br>
          不知復性，則綠物而動，無作而非凶，雖得於一時，而失之遠矣。</p>
        <p><span class="STYLE6">知常容，</span><br>
          方迷於妄，則自是而非，彼物皆吾敵，吾何以容之？苟知其皆妄，則雖仇－憐，猶將哀而憐之，夫何所不容哉？</p>
        <p><span class="STYLE6">容乃公，</span><br>
          無所不容，則彼我之情盡，而尚誰私乎？</p>
        <p><span class="STYLE6">公乃王，</span><br>
          無所不公，則天下將往而歸之矣。</p>
        <p><span class="STYLE6">王乃天，</span><br>
          無所不懷雖天何以加之。</p>
        <p><span class="STYLE6">天乃道，</span><br>天猶有形，至於道則極矣，然而雖道外不能復進於此矣。</p>
        <p><span class="STYLE6">道乃久，沒身不殆。</span></p>
      </div>
      <div class="load" id="loadbox" style="display: none;"> <img src="css/loading.gif" width="115" height="11"> <p>正在为您加载中，请稍后！</p>

      </div>

    </div>


<div class="ats-b"></div><div class="pagebreak">

<ul>

<li><a href="15.html">上一章</a></li>

<li><a href="index-2.html#1">目录</a></li>

<li><a href="17.html">下一章</a></li>

</ul>

</div>
    <!-- InstanceEndEditable -->
</article>
<!--push place-->
<div class="push">

</div>
</div>
<!--wrapper end-->
<div class="ats-b"></div>

<section class="mod_cate">
<div class="hd">
  <h3 class="tit color3">栏目导航：</h3>
</div>
<div class="bd">
<ul class="cate_list clearfix">
<li><a href="quanwen.html">全文阅读</a></li>
<li><a href="laozi.html">老子简介</a></li>
<li><a href="sixiang.html">老子思想</a></li>
<li><a href="index-2.html#1">全文译文</a></li>
<li><a href="zhihui.html">老子智慧</a></li>
<li><a href="gushi.html">老子故事</a></li>
<li><a href="yiwen.html">全文讲解</a></li>
<li><a href="guli.html">老子故里</a></li>
<li><a href="mingyan.html">老子名言</a></li>
<li><a href="fanyi.html">全文翻译</a></li>
<li><a href="fengshui.html">道与风水</a></li>
<li><a href="dao.html">道的意思</a></li>
<li><a href="download.html">全文下载</a></li>
<li><a href="jianjie.html">作品简介</a></li>
<li><a href="tingshu1.html">全文朗读</a></li>
</ul>
</div>
</section>
<!--footer begin-->
<!--footer beigin-->
<footer class="footer">
  <p class="links">道德经学习网作为传承道德经的公益网站，专注于道德经服务，致力于让道德经爱好者更便捷地获取道德经相关资料。</p>
</footer>
<!--footer end-->

</body><!-- InstanceEnd --></html>