<!DOCTYPE html>
<html><!-- InstanceBegin template="/Templates/手机普通内页.dwt" codeOutsideHTMLIsLocked="false" --><head>
<meta charset="utf-8">
<meta name="viewport" content="width=device-width,initial-scale=1,minimum-scale=1,maximum-scale=1,user-scalable=no">
<!-- InstanceBeginEditable name="doctitle" -->
<title>老子道德经第二十章原文及译文-道德经学习网手机版</title>
<!-- InstanceEndEditable -->
<!--css begin-->
<link href="css/nei.css" rel="stylesheet" >
<!--css end-->
<!-- InstanceBeginEditable name="head" -->
<style type="text/css">
<!--
.STYLE6 {color: #2d87cc}
-->
</style>
<!-- InstanceEndEditable -->
<style type="text/css">
<!--
a:hover {
	color: #2d87cc;
	background:#ecf5ff
}
-->
</style>
</head>
<body>
<!--wrapper begin-->
<div class="wrapper">
  <article class="article"><!-- InstanceBeginEditable name="EditRegion3" -->
    <div class="article_hd">
      <div class="toolbar_fixed">
        <div class="toolbar" style="display: block;">
          <ul>
            <li><a href="19.html" >上一章</a></li>
            <li><a href="yiwen/20.html">相关文章</a></li>
            <!--footer beigin-->
<li><a href="index-2.html">网站首页</a></li>
            <li><a href="index-2.html#1">返回目录</a></li>
            <li><a href="21.html">下一章</a></li>
          </ul>
        </div>
      </div>
    </div>
    <!-- head end -->
    <div class="content fz28" id="J_content">
      <h1>老子道德经第二十章原文及译文</h1>
      <div id="J_article_con">
        <h4>[原文]</h4>
        <p>唯之与阿①，相去几何？美之与恶②，相去若何？人之所畏③，不可不畏。荒兮④，其未央哉⑤！众人熙熙⑥，如享太牢⑦，如春登台⑧。我⑨独泊兮⑩，其未兆⑾；沌沌兮⑿，如婴儿之未孩⒀；傫傫兮⒁，若无所归。众人皆有余⒂，而我独若遗⒃。我愚人之心也哉⒄！俗人昭昭⒅，我独昏昏⒆。俗人察察⒇，我独闷闷[21]。澹兮[22]，其若海；飂兮[23]，若无止。众人皆有以[24]，而我独顽且鄙[25]。我独异于人，而贵食母[26]。</p>
        <p> </p>        <br>
<h4>[译文]</h4>
        <p>应诺和呵斥，相距有多远？美好和丑恶，又相差多少？人们所畏惧的，不能不畏惧。这风气从远古以来就是如此，好像没有尽头的样子。众人都熙熙攘攘、兴高采烈，如同去参加盛大的宴席，如同春天里登台眺望美景。而我却独自淡泊宁静，无动于衷。混混沌沌啊，如同婴儿还不会发出嘻笑声。疲倦闲散啊，好像浪子还没有归宿。众人都有所剩余，而我却像什么也不足。我真是只有一颗愚人的心啊！众人光辉自炫，唯独我迷迷糊糊；众人都那么严厉苛刻，唯独我这样淳厚宽宏。恍惚啊，像大海汹涌；恍惚啊，像飘泊无处停留。世人都精明灵巧有本领，唯独我愚昧而笨拙。我唯独与人不同的，关键在于得到了“道”。</p>        <br>
        <h4>[注释]</h4>
        <p>1、唯之与阿：唯，恭敬地答应，这是晚辈回答长辈的声音；阿，怠慢地答应，这是长辈回答晚辈的声音。唯的声音低，阿的声音高，这是区别尊贵与卑贱的用语。</p>
        <p>2、美之与恶：美，一本作善，恶作丑解。即美丑、善恶。</p>
        <p>3、畏：惧怕、畏惧。</p>
        <p>4、荒兮：广漠、遥远的样子。</p>
        <p>5、未央：未尽、未完。</p>
        <p>6、熙熙：熙，和乐，用以形容纵情奔欲、兴高采烈的情状。</p>
        <p>7、享太牢：太牢是古代人把准备宴席用的牛、羊、猪事先放在牢里养着。此句为参加丰盛的宴席。</p>
        <p>8、如春登台：好似在春天里登台眺望。</p>
        <p>9、我：可以将此“我”理解为老子自称，也可理解为所谓“体道之士”。</p>
        <p>10、泊：淡泊、恬静。</p>
        <p>11、未兆：没有征兆、没有预感和迹象，形容无动于衷、不炫耀自己。</p>
        <p>12、沌沌兮：混沌，不清楚。</p>
        <p>13、孩：同“咳”，形容婴儿的笑声。</p>
        <p>14、傫傫兮：疲倦闲散的样子。</p>
        <p>15、有余：有丰盛的财货。</p>
        <p>16、遗：不足的意思。</p>
        <p>17、愚人：纯朴、直率的状态。</p>
        <p>18、昭昭：智巧光耀的样子。</p>
        <p>19、昏昏：愚钝暗昧的样子。</p>
        <p>20、察察：严厉苛刻的样子。</p>
        <p>21、闷闷：纯朴诚实的样子。</p>
        <p>22、澹兮：辽远广阔的样子。</p>
        <p>23、飓兮：急风。</p>
        <p>24、有以：有用、有为，有本领。</p>
        <p>25、顽且鄙：形容愚陋、笨拙。</p>
        <p>26、贵食母：母用以比喻“道”，道是生育天地万物之母。此名意为以守道为贵。</p>       <br>
        <h4>[延伸阅读1]王弼《道德经注》</h4>
        <p><span class="STYLE6">绝学无忧。唯之与阿，相去几何？善之与恶，相去若何？人之所畏，不可不畏。</span><br>
          下篇为学者日益，为道者日损，然则学求益所能而进其智者也。若将无欲而足，何求於益？不知而中，何求於进？夫鸾雀有匹，鸠鸽有仇，寒乡之民，必知旃裘，自然已足，益之则忧。故续凫之足，何异截鹤之胫；畏誉而进，何异畏刑。唯阿美恶，相去何若。故人之所畏，吾亦畏焉，未敢恃之以为用也。<br>
           <p><span class="STYLE6">
            荒兮其未央哉。</span><br>
          叹与俗相返之远也。<br>
           <p><span class="STYLE6">
            众人熙熙，如享太牢，如春登台。</span><br>
          众人迷於美进，惑於荣利，欲进心竞，故熙熙若享太牢，如春登台也。<br>
           <p><span class="STYLE6">
            我独怕兮其未兆，如婴儿之未孩，</span><br>
          言我廓然无形之可名，无兆之可举，如婴兄之未能孩也。<br>
           <p><span class="STYLE6">
            俭俭兮若无所归。</span><br>
          若无所宅。<br>
           <p><span class="STYLE6">
            众人皆有余，而我独若遗。</span><br>
          众人无不有怀有志，盈溢胸心，故曰皆有余也。我独廓然，无为无欲，若遗失之也。<br>
           <p><span class="STYLE6">
            我愚人之心也哉，</span><br>
          绝愚之人心无所别析，意无所好欲。犹然其情不可睹，我颓然若此也。<br>
           <p><span class="STYLE6">
            沌沌兮。</span><br>
          无所别析，不可为明。<br>
           <p><span class="STYLE6">
            俗人昭昭，</span><br>
          耀其光也。<br>
           <p><span class="STYLE6">
            我独若昏；俗人察察，</span><br>
          分别别析也。<br>
           <p><span class="STYLE6">
            我独闷闷。澹兮其若海，</span><br>
          情不可睹。<br>
           <p><span class="STYLE6">
            飂兮若无止。</span><br>
          无所系絷。<br>
           <p><span class="STYLE6">
            众人皆有以，</span><br>
          以，用也，皆欲有所施用也。<br>
           <p><span class="STYLE6">
            而我独顽似鄙。</span><br>
          无所欲为，闷闷昏昏，若无所识，故曰顽且鄙也。<br>
           <p><span class="STYLE6">
            我独异於人，而贵食母。</span><br>食母，生之本也。人者皆弃生民之本，贵末饰之华，故曰我独欲异於人。</p>        <br>
        <h4>[延伸阅读2]苏辙《老子解》</h4>
        <p><span class="STYLE6">絕學無憂。</span><br>為學日益，為道日損，不知性命之正，而以學求益，增其所未聞，積之不已，而無以一之，則以圓害方，以直害曲，其中紛然，不勝其憂矣。患夫學者之至此也，故日絕學無憂。若夫聖人未嘗不學，而以道為主，不學而不少，多學而不亂，廓然無憂，而安用絕學耶？</p>
        <p><span class="STYLE6">唯之與阿，相去幾何？善之與惡，相去何若？</span><br>
          學者溺於所聞而無以一之，則唯之為恭，阿之為慢，不可同日言矣，而況夫善惡之相反乎？夫唯聖人知萬物同出於性，而皆成於妄，如畫馬牛，如刻虎競，皆非其實，湣焉無是非同異之辨，孰知其相去幾何哉？苟知此矣，則萬物並育而不相害，道並行而不相悖，無足怪矣。</p>
        <p><span class="STYLE6">人之所畏，不可不畏。</span><br>
          聖人均彼我，一同異，其心無所復留，然豈以是忽遺世法，犯分亂理而不顧哉？人之、所畏，吾亦畏之；人之所為，吾亦為之。雖列於君臣父子之間，行於禮樂刑政之域，而天下不知其異也。其所以不嬰於物者，其心而已。</p>
        <p><span class="STYLE6">荒兮其未央哉。</span><br>人皆徇其所知，故介然不出畦吵。聖人兼涉有無，無入而不可，則荒兮其未可央也。</p>
        <p><span class="STYLE6">衆人熙熙，如享太牢，如春登臺，我獨怕兮其未兆，若嬰兄之未孩，</span><br>
          人各溺於所好，其美如享太牢，其樂如春登臺，囂然從之，而不知其非。唯聖人深究其妄，遇之泊然不動，如嬰兒之未能孩也。　</p>
        <p><span class="STYLE6">乘乘兮若無所歸。</span><br>
          乘萬物之理而不自私，故若無所歸。　</p>
        <p><span class="STYLE6">衆人皆有餘，而我獨若遺。</span><br>
          衆人守其所知，各自以為有餘。聖人包舉萬物而不主於一，超然其若遺也。　</p>
        <p><span class="STYLE6">我愚人之心也哉，純純兮。</span><br>
          純純，若愚而非愚也。</p>
        <p><span class="STYLE6">俗人昭昭，我獨若昏；俗人察察，我獨悶悶。</span><br>世俗以分別為智，聖人知群妄之不足辨也，故其外若昏，其中若悶。</p>
        <p><span class="STYLE6">忽若晦，寂若無所止。</span><br>忽焉若晦，不見其津涯也。寂然無朕，不見其所止宿也。。</p>
        <p><span class="STYLE6">衆人皆有以，我獨頑似鄙，</span><br>
          人各有能，故世皆得而用之。聖人才全德備，若無所施，故疑於頑鄙。　</p>
        <p><span class="STYLE6">我獨異於人，兒貴食母。</span><br>
          道者，萬物之母。衆人徇物忘道，而聖人脫遺萬物，以道為宗，譬如嬰兒無所雜食，食於母而已。</p>
      </div>
      <div class="load" id="loadbox" style="display: none;"> <img src="css/loading.gif" width="115" height="11"> <p>正在为您加载中，请稍后！</p>

      </div>

    </div>


<div class="ats-b"></div><div class="pagebreak">

<ul>

<li><a href="19.html">上一章</a></li>

<li><a href="index-2.html#1">目录</a></li>

<li><a href="21.html">下一章</a></li>

</ul>

</div>
    <!-- InstanceEndEditable -->
</article>
<!--push place-->
<div class="push">

</div>
</div>
<!--wrapper end-->
<div class="ats-b"></div>

<section class="mod_cate">
<div class="hd">
  <h3 class="tit color3">栏目导航：</h3>
</div>
<div class="bd">
<ul class="cate_list clearfix">
<li><a href="quanwen.html">全文阅读</a></li>
<li><a href="laozi.html">老子简介</a></li>
<li><a href="sixiang.html">老子思想</a></li>
<li><a href="index-2.html#1">全文译文</a></li>
<li><a href="zhihui.html">老子智慧</a></li>
<li><a href="gushi.html">老子故事</a></li>
<li><a href="yiwen.html">全文讲解</a></li>
<li><a href="guli.html">老子故里</a></li>
<li><a href="mingyan.html">老子名言</a></li>
<li><a href="fanyi.html">全文翻译</a></li>
<li><a href="fengshui.html">道与风水</a></li>
<li><a href="dao.html">道的意思</a></li>
<li><a href="download.html">全文下载</a></li>
<li><a href="jianjie.html">作品简介</a></li>
<li><a href="tingshu1.html">全文朗读</a></li>
</ul>
</div>
</section>
<!--footer begin-->
<!--footer beigin-->
<footer class="footer">
  <p class="links">道德经学习网作为传承道德经的公益网站，专注于道德经服务，致力于让道德经爱好者更便捷地获取道德经相关资料。</p>
</footer>
<!--footer end-->

</body><!-- InstanceEnd --></html>