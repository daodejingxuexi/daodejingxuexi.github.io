<!DOCTYPE html>
<html><!-- InstanceBegin template="/Templates/手机普通内页.dwt" codeOutsideHTMLIsLocked="false" --><head>
<meta charset="utf-8">
<meta name="viewport" content="width=device-width,initial-scale=1,minimum-scale=1,maximum-scale=1,user-scalable=no">
<!-- InstanceBeginEditable name="doctitle" -->
<title>老子道德经第三十九章原文及译文-道德经学习网手机版</title>
<!-- InstanceEndEditable -->
<!--css begin-->
<link href="css/nei.css" rel="stylesheet" >
<!--css end-->
<!-- InstanceBeginEditable name="head" -->
<style type="text/css">
<!--
.STYLE6 {color: #2d87cc}
-->
</style>
<!-- InstanceEndEditable -->
<style type="text/css">
<!--
a:hover {
	color: #2d87cc;
	background:#ecf5ff
}
-->
</style>
</head>
<body>
<!--wrapper begin-->
<div class="wrapper">
  <article class="article"><!-- InstanceBeginEditable name="EditRegion3" -->
    <div class="article_hd">
      <div class="toolbar_fixed">
        <div class="toolbar" style="display: block;">
          <ul>
            <li><a href="38.html" >上一章</a></li>
            <li><a href="yiwen/39.html">相关文章</a></li>
            <!--footer beigin-->
<li><a href="index-2.html">道德经首页</a></li>
            <li><a href="index-2.html#1">返回目录</a></li>
            <li><a href="40.html">下一章</a></li>
          </ul>
        </div>
      </div>
    </div>
    <!-- head end -->
    <div class="content fz28" id="J_content">
      <h1>老子道德经第三十九章原文及译文</h1>
      <div id="J_article_con">
        <h4>[原文]</h4>
        <p>昔之得一①者，天得一以清；地得一以宁；神得一以灵②；谷得一以盈，万物得一以生；候王得一以为天一正③。其致之也④，谓⑤天无以清⑥，将恐裂；地无以宁，将恐废⑦；神无以灵，将恐歇⑧；谷无以盈，将恐竭⑨；万物无以生，将恐灭；候王无以正⑩，将恐蹶⑾。故贵以贱为本，高以下为基。是以候王自称⑿孤、寡、不谷⒀。此非以贱为本邪？非乎？故至誉无誉⒁。是故不欲琭琭如玉⒂，珞珞如石⒃。</p>        <br>
<h4>[译文]</h4>
        <p>往昔曾得到过道的：天得到道而清明；地得到道而宁静；神（人）得到道而英灵；河谷得到道而充盈；万物得到道而生长；侯王得到道而成为天下的首领。推而言之，天不得清明，恐怕要崩裂；地不得安宁，恐怕要震溃；人不能保持灵性，恐怕要灭绝；河谷不能保持流水，恐怕要干涸；万物不能保持生长，恐怕要消灭；侯王不能保持天下首领的地位，恐怕要倾覆。所以贵以贱为根本，高以下为基础，因此侯王们自称为“孤”、“寡”、“不谷”，这不就是以贱为根本吗？不是吗？所以最高的荣誉无须赞美称誉。不要求琭琭晶莹像宝玉，而宁愿珞珞坚硬像山石。</p>        <br>
        <h4>[注释]</h4>
        <p>1、得一：即得道。</p>
        <p>2、神得一以灵：神或指人。灵：灵性或灵妙。</p>
        <p>3、正：一本作“贞”。意为首领。</p>
        <p>4、其致之也：推而言之。</p>
        <p>5、谓：假如说。帛书作“胃”。</p>
        <p>6、天无以清：天离开道，就得不到清明。</p>
        <p>7、废：荒废。</p>
        <p>8、歇：消失、绝灭、停止。</p>
        <p>9、竭：干涸、枯竭。</p>
        <p>10、正：一本作“高贵”，一本作“贞”。</p>
        <p>11、蹶：跌倒、失败、挫折。</p>
        <p>12、自称：一本作“自谓”。</p>
        <p>13、孤、寡、不谷：古代帝王自称为“孤”、“寡人”、“不谷”。不谷即不善的意思。</p>
        <p>14、至誉无誉：最高的荣誉是无须称誉赞美的。</p>
        <p>15、琭琭：形容玉美的样子。</p>
        <p>16、珞珞：形容石坚的样子。</p>       <br>
        <h4>[延伸阅读1]王弼《道德经注》</h4>
        <p><span class="STYLE6">昔之得一者，</span><br>
          昔，始也。一，数之始而物之极也。各是一物之生，所以为主也。物皆各得此一以成，既成而合以居成，居成则失其母。故皆裂发歇竭灭蹶也。<br>
           <p><span class="STYLE6">
            天得一以清，地得一以宁，神得一以灵，谷得一以盈，万物得一以生，侯王得一以为天下贞。其致之，</span><br>
          各以其一，致此清、宁、灵、生、贞。<br>
           <p><span class="STYLE6">
            天无以清将恐裂，</span><br>
          用一以致清耳，非用清以清也。守一则清不失，用清则恐裂也。故为功之母，不可舍也。是以皆无用其功，恐丧其本也。<br>
           <p><span class="STYLE6">
            地无以宁将恐发，神无以灵将恐歇，谷无以盈将恐竭，万物无以生将恐灭，侯王无以贵高将恐蹙，故贵以贱为本，高以下为基。是以侯王自谓孤寡不谷，此非以贱为本耶，非乎？故致数誉无誉，不欲琭琭如玉，珞珞如石。</span><br>清不能为清，盈不能为盈，皆有其母以存其形。故清不足贵，盈不足多。贵在其母，而母无贵形。贵乃以贱为本，高乃以下为基，故致数誉乃无誉也。玉石琭琭珞珞，体尽於形，故不欲也。</p>        <br>
        <h4>[延伸阅读2]苏辙《老子解》</h4>
        <p><span class="STYLE6">昔之得一者，天得一以清，地得一以寧，神得一以靈，谷得一以盈，萬物得一以生，侯王得一以為天下貞。</span><br>
          一，道也。物之所以得為物者，皆道也。天下之人，見物而忘道。天知其清而已，地知其寧而已，神知其靈而已，谷知其盈而已，萬物知其生而已，侯王知其為天下貞而已。不知其所以得此者，皆道存焉耳。　</p>
        <p><span class="STYLE6">其致之，天無以清將恐裂，地無以寧將　恐發，神無以靈將恐歇，谷無以盈將恐　竭，萬物無以生將恐滅，侯王無以貴高　將恐蹶。</span><br>
          致之言極也。天不得一未遽裂也，地不得一未遽發也，神不得一未遽歇也，谷不得一未遽竭也，萬物不得一未遽滅也，侯王不得一未遽蹶也，然其極必至於此耳。　</p>
        <p><span class="STYLE6">故貴以賤為本，高以下為基。</span><br>
          天地之大，侯王之貴，皆一之政。夫一果何物也？視之不見，執之不得，則亦天下之至微也，此所謂賤且下也。</p>
        <p><span class="STYLE6">是以侯王自謂孤寡不穀，此其以賤為本耶？非乎？</span><br>
          昔之為此稱者，亦舉其本而遺其末耳。</p>
        <p><span class="STYLE6">故致數輿無輿，不欲碌碌如玉，落落如石。</span><br>
          輪、輻、蓋、秒、衡、軛、轂、轎會而為車，物物可數，而車不可數，然後知無有之為車，所謂無之以為用者也。然則天地將以大為天地耶？侯王將以貴為侯王耶？大與貴之中有一存焉，此其所以為天地侯王者，而或莫知之耳。故一處貴而非貴，處賤而非賤。非若玉之碌碌，貴而不能賤；石之落落，賤而不能貴也。</p>
      </div>
      <div class="load" id="loadbox" style="display: none;"> <img src="css/loading.gif" width="115" height="11"> <p>正在为您加载中，请稍后！</p>

      </div>

    </div>


<div class="ats-b"></div><div class="pagebreak">

<ul>

<li><a href="38.html">上一章</a></li>

<li><a href="index-2.html#1">目录</a></li>

<li><a href="40.html">下一章</a></li>

</ul>

</div>
    <!-- InstanceEndEditable -->
</article>
<!--push place-->
<div class="push">

</div>
</div>
<!--wrapper end-->
<div class="ats-b"></div>

<section class="mod_cate">
<div class="hd">
  <h3 class="tit color3">栏目导航：</h3>
</div>
<div class="bd">
<ul class="cate_list clearfix">
<li><a href="quanwen.html">全文阅读</a></li>
<li><a href="laozi.html">老子简介</a></li>
<li><a href="sixiang.html">老子思想</a></li>
<li><a href="index-2.html#1">全文译文</a></li>
<li><a href="zhihui.html">老子智慧</a></li>
<li><a href="gushi.html">老子故事</a></li>
<li><a href="yiwen.html">全文讲解</a></li>
<li><a href="guli.html">老子故里</a></li>
<li><a href="mingyan.html">老子名言</a></li>
<li><a href="fanyi.html">全文翻译</a></li>
<li><a href="fengshui.html">道与风水</a></li>
<li><a href="dao.html">道的意思</a></li>
<li><a href="download.html">全文下载</a></li>
<li><a href="jianjie.html">作品简介</a></li>
<li><a href="tingshu1.html">全文朗读</a></li>
</ul>
</div>
</section>
<!--footer begin-->
<!--footer beigin-->
<footer class="footer">
  <p class="links">道德经学习网作为传承道德经的公益网站，专注于道德经服务，致力于让道德经爱好者更便捷地获取道德经相关资料。</p>
</footer>
<!--footer end-->

</body><!-- InstanceEnd --></html>