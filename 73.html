<!DOCTYPE html>
<html><!-- InstanceBegin template="/Templates/手机普通内页.dwt" codeOutsideHTMLIsLocked="false" --><head>
<meta charset="utf-8">
<meta name="viewport" content="width=device-width,initial-scale=1,minimum-scale=1,maximum-scale=1,user-scalable=no">
<!-- InstanceBeginEditable name="doctitle" -->
<title>老子道德经第七十三章原文及译文-道德经学习网手机版</title>
<!-- InstanceEndEditable -->
<!--css begin-->
<link href="css/nei.css" rel="stylesheet" >
<!--css end-->
<!-- InstanceBeginEditable name="head" -->
<style type="text/css">
<!--
.STYLE6 {color: #2d87cc}
-->
</style>
<!-- InstanceEndEditable -->
<style type="text/css">
<!--
a:hover {
	color: #2d87cc;
	background:#ecf5ff
}
-->
</style>
</head>
<body>
<!--wrapper begin-->
<div class="wrapper">
  <article class="article"><!-- InstanceBeginEditable name="EditRegion3" -->
    <div class="article_hd">
      <div class="toolbar_fixed">
        <div class="toolbar" style="display: block;">
          <ul>
            <li><a href="72.html" >上一章</a></li>
            <li><a href="yiwen/73.html">相关文章</a></li>
            <!--footer beigin-->
<li><a href="index-2.html">道德经首页</a></li>
            <li><a href="index-2.html#1">返回目录</a></li>
            <li><a href="74.html">下一章</a></li>
          </ul>
        </div>
      </div>
    </div>
    <!-- head end -->
    <div class="content fz28" id="J_content">
      <h1>老子道德经第七十三章原文及译文</h1>
      <div id="J_article_con">
        <h4>[原文]</h4>
        <p>勇于敢则杀，勇于不敢则活①。此两者，或利或害②。天之所恶，孰知其故？是以圣人犹难之③。天之道④，不争而善胜，不应而善应，不召而自来，繟然⑤而善谋。天网恢恢⑥，疏而不失⑦。</p>        <br>
<h4>[译文]</h4>
        <p>勇于坚强就会死，勇于柔弱就可以活，这两种勇的结果，有的得利，有的受害。天所厌恶的，谁知道是什么缘故？有道的圣人也难以解说明白。自然的规律是，不斗争而善于取胜；不言语而善于应承；不召唤而自动到来，坦然而善于安排筹划。自然的范围，宽广无边，虽然宽疏但并不漏失。</p>        <br>
        <h4>[注释]</h4>
        <p>1、勇于敢则杀，勇于不敢则活：敢，勇敢、坚强；不敢，柔弱、软弱。此句意为勇于坚强就会死，勇于柔弱就可以活命。</p>
        <p>2、或利或害：勇于柔弱则利，勇于坚强则害。</p>
        <p>3、是以圣人犹难之：此句已见于六十三章。</p>
        <p>4、天之道：指自然的规律。</p>
        <p>5、繟然：安然、坦然。</p>
        <p>6、天网恢恢：天网指自然的范围；恢恢，广大、宽广无边。</p>
        <p>7、疏而不失：虽然宽疏但并不漏失。</p>       <br>
        <h4>[延伸阅读1]王弼《道德经注》</h4>
        <p><span class="STYLE6">勇於敢则杀，</span><br>
          必不得其死也。<br>
           <p><span class="STYLE6">
            勇於不敢则活。</span><br>
          必齐命也。<br>
           <p><span class="STYLE6">
            此两者，或利或害。</span><br>
          俱勇而所施者异，利害不同，故曰或利或害也。<br>
           <p><span class="STYLE6">
            天之所恶之。孰知其故？是以圣人犹难之。</span><br>
          孰，谁也，言谁能知天下之所恶意故邪，其唯圣人。夫圣人之明，犹难於勇敢，况无圣人之明而欲行之也，故曰犹难之也。<br>
           <p><span class="STYLE6">
            天之道，不争而善胜，</span><br>
          天虽不争，故天下莫能与之争。<br>
           <p><span class="STYLE6">
            不言而善应</span><br>
          顺则吉，逆则凶，不言而善应也。<br>
           <p><span class="STYLE6">
            不召而自来，</span><br>
          处下则物自归。<br>
           <p><span class="STYLE6">
            繟然而善谋。</span><br>
          垂象而见吉凶，先事而设诚，安而不忘危，未召而谋之，故曰繟然而善谋也。</p>
        <p><span class="STYLE6">天网恢恢，疏而不失。</strong>        <br>
        <h4>[延伸阅读2]苏辙《老子解》</h4>
        <p><span class="STYLE6">勇於敢則殺，勇於不敢則活，兩者或利或害。天之所惡，孰知其故？是以聖人猶難之。</span><br>
          勇於敢則死，勇於不敢則生，此物理之大常也。然而敢者或以得生，不敢者或以得死，世遂以僥倖其或然，而忽其常理。夫天道之遠，其有一或然者，孰知其好惡之所從來哉？故雖聖人猶以常為正，其於勇敢未嘗不難之。列子曰：迎天意，揣利害，不如其已。患天道之難知，是以歷陳之也。</p>
        <p><span class="STYLE6">天之道，不爭而善勝，</span><br>
          不與物爭於一時，要於終勝之而已。</p>
        <p><span class="STYLE6">不言而善應，</span><br>
          天何言哉？四時行焉，百物生焉，未有求而不應者也。</p>
        <p><span class="STYLE6">不召而自來，</span><br>
          神之格思，不可度思。矧可數思，夫又誰召之哉？</p>
        <p><span class="STYLE6">禪然而善謀。</span><br>
          譚然舒緩，若無所營，而其謀度非人所及也。　</p>
        <p><span class="STYLE6">天網恢恢，疏而不失。</span><br>
          世以耳目觀天，見其一曲而不睹其大全。有以善而得禍，惡而得福者，未有不疑天網之疏而多失也。惟能要其終始，而盡其變化，然後知其恢恢廣大，雖疏而不失也。</p>
      </div>
      <div class="load" id="loadbox" style="display: none;"> <img src="css/loading.gif" width="115" height="11"> <p>正在为您加载中，请稍后！</p>

      </div>

    </div>


<div class="ats-b"></div><div class="pagebreak">

<ul>

<li><a href="72.html">上一章</a></li>

<li><a href="index-2.html#1">目录</a></li>

<li><a href="74.html">下一章</a></li>

</ul>

</div>
    <!-- InstanceEndEditable -->
</article>
<!--push place-->
<div class="push">

</div>
</div>
<!--wrapper end-->
<div class="ats-b"></div>

<section class="mod_cate">
<div class="hd">
  <h3 class="tit color3">栏目导航：</h3>
</div>
<div class="bd">
<ul class="cate_list clearfix">
<li><a href="quanwen.html">全文阅读</a></li>
<li><a href="laozi.html">老子简介</a></li>
<li><a href="sixiang.html">老子思想</a></li>
<li><a href="index-2.html#1">全文译文</a></li>
<li><a href="zhihui.html">老子智慧</a></li>
<li><a href="gushi.html">老子故事</a></li>
<li><a href="yiwen.html">全文讲解</a></li>
<li><a href="guli.html">老子故里</a></li>
<li><a href="mingyan.html">老子名言</a></li>
<li><a href="fanyi.html">全文翻译</a></li>
<li><a href="fengshui.html">道与风水</a></li>
<li><a href="dao.html">道的意思</a></li>
<li><a href="download.html">全文下载</a></li>
<li><a href="jianjie.html">作品简介</a></li>
<li><a href="tingshu1.html">全文朗读</a></li>
</ul>
</div>
</section>
<!--footer begin-->
<!--footer beigin-->
<footer class="footer">
  <p class="links">道德经学习网作为传承道德经的公益网站，专注于道德经服务，致力于让道德经爱好者更便捷地获取道德经相关资料。</p>
</footer>
<!--footer end-->

</body><!-- InstanceEnd --></html>